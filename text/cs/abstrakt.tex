Cestování pěšky po městě je součástí každodenního života mnoha lidí. Najít
vhodnou cestu nemusí být ve městě jednoduché. Snažili jsme se vytvořit z dat
projektu OpenStreetMap datové struktury vhodné pro vyhledávání pěších tras ve
městě, včetně možnosti chůze mimo cesty v průchozích oblastech (parky, náměstí). 
Součástí práce je i řešení některých druhů chyb ve vstupních datech. Vytvořili
jsme také aplikaci umožňující trasy hledat a exportovat do formátu GPX.


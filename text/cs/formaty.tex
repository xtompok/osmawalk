\chapter{Formáty}
Našim cílem je vytvořit data ve formátu vhodném k~rychlému vyhledávání pěších
tras. K~tomu potřebujeme jednak definovat samotný formát a jednak určit postup, kterým z~dat 
OSM a SRTM vytvoříme kvalitní data pro vyhledávání. Při výběru vhodného formátu
ukládání dat jsme zvolili Protocol Buffery \cite{pbfweb} vyvinuté Googlem. Data
pro vyhledávání budeme ukládat ve formě grafu -- seznamem vrcholů a seznamem hran.

\section{UTM}
Data OSM i SRTM používají za souřadný systém WGS-84, který umožňuje popsat
souřadnicemi každé místo na povrchu Země. Protože se ale jedná o~souřadnou
soustavu na povrchu elipsoidu, obtížně se v~ní počítají vzdálenosti mezi body.
Protože pracujeme s~malými územními celky, můžeme místo WGS84 použít nějakou
projekci do roviny. Vhodným kandidátem je systém Universal Transverse Mercator 
(UTM) \cite{utmnorma}.

UTM je systém, který rozděluje povrch Země na zóny, které jsou následně
zobrazeny pomocí transverzního Mercatorova zobrazení do roviny. Každá zóna je po
zobrazení rozdělena čtvercovou mřížkou v~metrické soustavě. V~rámci zóny pak
používáme souřadnice $x$ a $y$ v~metrech, proto nám k~výpočtu vzdáleností stačí
Pythagorova věta.

Při zpracovávání dat proto zeměpisné souřadnice převedeme na UTM a zpětný převod
provádíme až při výpisu nalezené cesty. Zkreslení způsobené použitím rovinného
zobrazení činí na 20\,km méně než 1\%~\cite{utmnorma}. Protože souřadnice $x$ roste po
polednících a souřadnice $y$ roste po rovnoběžkách, používáme dále názvy
\verb|lon| a \verb|lat| i pro označení souřadnic $x$ a $y$.

\section{Protocol Buffer}
Protocol Buffer je způsob, jak vytvořit jednoduchý a rychlý formát pro ukládání
strukturovaných dat, který je nezávislý na použitém programovacím jazyku a
platformě. 

Strukturu dat nejprve popíšeme ve zvláštním souboru pomocí definovaného
jazyka \cite{pbfspec}. Z~něj se následně pomocí kompilátorů tohoto jazyka
generují funkce pro použití v~jednotlivých programovacích jazycích. Základní
jednotkou pro přenos dat je zpráva, která obsahuje datové položky. Každá položka
má určenou násobnost, typ a značku.

\begin{verbatim}
package graph;
import "types.proto";

message Vertex {
    required sint64 idx = 4;
    required sint64 osmid = 1;
    required double lat = 2;
    required double lon = 3;
    optional sint32 height = 5;
}

message Graph {
    repeated Vertex vertices = 1;
    repeated Edge edges = 2;
}
\end{verbatim}

{\tuc Násobnost} určuje, kolik prvků může být v~položce uloženo. Možnosti jsou
\verb|required|, pak musí každá zpráva mít v~položce právě jeden prvek,
\verb|optional|, pak ve zprávě tato položka může, ale nemusí mít přiřazen prvek,
případně \verb|repeated|, pak ve zprávě může být pod položkou uloženo libovolné
množství prvků, i žádný. Tato násobnost funguje obdobně jako pole
v~programovacích jazycích. 

\smallskip
{\tuc Typy} jsou podobné typům v~programovacích jazycích, obsahují několik
reprezentací celých čísel, čísla s~plovoucí desetinnou čárkou, řetězce a logické
hodnoty. Typem může být také zpráva, což umožňuje hierarchické strukturování
dat. 

\smallskip
{\tuc Jméno} položky slouží pro generování jmen funkcí pro přístup k~dané
položce. Ve vygenerované binární podobě zprávy není obsaženo. 

\smallskip
{\tuc Značka} je jednoznačný číselný identifikátor každé položky a musí být v~rámci
zprávy jedinečný. Pokud se formát zprávy v~čase mění, neměly by se značky znovu
používat pro jiné položky.

Dále může být deklarován výčtový typ, kterým můžeme popisovat prvky nějaké
množiny. Také je možné vytvářet jmenné prostory pomocí balíčků a používat
definice z~jiných souborů se specifikací.

Když máme specifikovaný formát, pomocí kompilátoru Protocol Bufferů si ze
souboru se specifikací formátu vygenerujeme kód v~cílovém jazyce, který nám
umožní pracovat se zprávami jako s~objekty v~objektových jazycích či jako se
strukturami v~C. Pokud používáme jazyk, který není podporován, můžeme si napsat
vlastní dekodér, neboť binární forma Protocol Bufferů je veřejně
zdokumentována \cite{pbfenc}.

\section{Formát pro přípravu dat}
Pro zpracovávání OSM dat jsme navrhnuli vlastní formát, protože formát OSM
obsahuje mnoho údajů, které nepotřebujeme a je tak zbytečně pomalý na zpracování
a naopak některé údaje, které vytváříme během zpracování, by se v~něm obtížně
reprezntovaly. Základní struktura zůstává zachována. Mapu ukládáme jako zprávu
\verb|Map|, která obsahuje seznamy zpráv \verb|Node| pro uzly, \verb|Way| pro
cesty a \verb|Multipolygon| pro multipolygony. Jiné typy relací nejsou
využívány, proto se do tohoto formátu neukládají. Tento formát také nazýváme
premap\label{label:premap}.

Zpráva \verb|Node| pro uzel obsahuje položky:
\begin{itemize}
	\item \verb|id| -- OSM identifikátor uzlu
	\item \verb|lat| -- souřadnice $y$ v~UTM
	\item \verb|lon| -- souřadnice $x$ v~UTM
	\item \verb|height| -- nadmořská výška v~metrech
	%\item \verb|objtype| -- typ uzlu
	\item \verb|inside| -- logická hodnota vyjadřující, zda leží uzel uvnitř
	nějaké překážky, například uzly reprezentující pasáž procházející domem
	%\item \verb|nodeidx| -- pořadí uzlu v seznamu
\end{itemize}
Seznam uzlů se v~průběhu zpracování mění, jsou z~něho mazány uzly, které již
nebudou potřeba, a jsou do něj přidávány uzly vzniklé například dělením příliš
dlouhých úseků cest.

Zpráva \verb|Way| pro cestu obsahuje položky:
\begin{itemize}
	\item \verb|id| -- OSM identifikátor cesty
	\item \verb|refs| -- seznam OSM identifikátorů uzlů, ze kterých se cesta
	skládá
	\item \verb|area| -- logická hodnota určující, jestli jde o~plochu
	%\item \verb|barrier| -- logická hodnota určující, jestli je daná cesta
	%překážkou
	\item \verb|type| -- kategorie reprezentovaného objektu (viz str. 
	\pageref{label:kategorie})
	%\item \verb|bordertype| -- pokud je cesta plocha, jakým způsobem je
	%ohraničena
	%\item \verb|crossing| -- jaké kategorie cest cesta kříží
	\item \verb|bridge| -- logická hodnota vyjadřující, zda cesta vede na mostě
	\item \verb|tunnel| -- logická hodnota vyjadřující, zda cesta vede
v~tunelu, průchodu domem, \dots
	%\item \verb|wayidx| -- pořadí cesty v seznamu
	%\item \verb|render| -- logická hodnota vyjadřující, jestli se bude cesta rednerovat
\end{itemize}
Seznam hran se v~průběhu zpracování také mění, jsou do něj přidávány obrysy
bloků budov a naopak odebírány obrysy jednotlivých budov v~bloku.

Zpráva \verb|Multipolygon| slouží k~uložení těch relací, které jsou
multipolygony. Obsahuje následující položky:
\begin{itemize}
	\item \verb|id| -- OSM identifikátor relace
	\item \verb|refs| -- seznam OSM identifikátorů cest, ze kterých se
	multipolygon skládá
	\item \verb|roles| -- role jednotlivých cest (zda jde o~vnitřní či vnější
	okraj)
	\item \verb|type| -- kategorie reprezentovaného objektu
\end{itemize}
Seznam multipolygonů se v~průběhu zpracování zkracuje, multipolygony jsou
převáděny na cesty a žádné nové vytvářeny nejsou.



\section{Formát vyhledávacího grafu}
Graf ukládáme jako dva seznamy --- seznam vrcholů a seznam hran. U~každého
vrcholu si pamatujeme jeho souřadnice ve formátu UTM, jeho nadmořskou výšku
v~metrech a jeho identifikátor v~OSM. U~hrany si pamatujeme počáteční a koncový
vrchol a její typ značící typ cesty, kterou reprezentuje. Každý úsek cesty vždy
reprezentuje dvojice hran: jedna pro každý směr.

Vyhledávací graf ukládáme jako zprávu \verb|Graph| se dvěma položkami ---
seznamem vrcholů \verb|vertices| a seznamem hran \verb|edges|. Zpráva
\verb|Vertex| popisující vrchol obsahuje položky:
\begin{itemize}
	\item \verb|osmid| -- identifikátor vrcholu v~OSM
	\item \verb|lat| -- souřadnice $y$ v~UTM
	\item \verb|lon| -- souřadnice $x$ v~UTM
	\item \verb|height| -- nadmořská výška v~metrech
\end{itemize}
Zpráva \verb|Edge| popisující hranu obsahuje tyto položky:
\begin{itemize}
	\item \verb|vfrom| -- index prvního vrcholu
	\item \verb|vto| -- index druhého vrcholu
	\item \verb|type| -- typ cesty, po které hrana vede
\end{itemize}


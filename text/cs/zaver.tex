\chapter*{Závěr}
\addcontentsline{toc}{chapter}{Závěr}

\section{Zhodnocení}
Úlohou práce bylo navrhnout algoritmy a datové struktury pro odhady pěších tras.
Pro vypracování práce bylo nutné detailně pochpit způsob mapování v projektu
OpenStreetMap a význam jednotlivých značek. Jako hlavní podklad sloužily wiki
stránky, ale na některé zvyklosti bylo potřeba se zeptat přímo komunity na
diskusních fórech. 

Při následném zpracování se objevily problémy v nekonzistentním mapování v
různých částech mapy a chyby v datech, se kterými jsme se museli vypořádat.
Výsledné algoritmy se s problémy umí vypořádat a ukázková aplikace na ně pouze
upozorní a pokračuje ve zpracování. 

Zjednodušování a předzpracování dat se osvědčilo, výsledná data jsou přesnější a
aplikace běží rychleji. Významným přínosem bylo použití spojek -- krátkých
spojnic cest --, které suplují chybějící vazby chodníků na silnice i chodníků
mezi sebou. Díky spojkám můžeme plánovat cesty i přes území, kde jsou chodníky
zmapovány neúplně a není jich mnoho. 

Zkratky přes průchozí prostranství se v současné implementaci příliš neosvědily.
V městském prostředí se nevyskytuje mnoho ploch, které by byly průchozí a
zároveň nebyly v prudkém svahu a zároveň přes ně nevedla alespoň nějaká síť
zmapovanýh cest a pěšin. Mimo město je většina volných ploch neoznačena, proto o
nich nemůžeme, že jsou průchozí. Lesy nemusí být obecně průchodné a typy lesů
nebývají v mapách zaneseny. 

Problémem, který v malé míře přetrvává i v současné verzi, je zametání roviny.
I když jsme základní problémy vyřešili, stále v některých situacích nejsou
průsečíky korektně detekovány a vyskytují se spojky vedoucí skrz budovy.  

Vytvořili jsme jednoduchou aplikaci pro hledání v připravených datech. Tato
aplikace byla určena pro demostraci hledání ve vytvořených datech, proto má jen
základní funkce. Vyhledávání tras i přes použití jednoduchého Dijkstrova
algoritmu je dostatečně rychlé, aby nezdržovalo práci s aplikací. 

\section{Výsledky}
Naše aplikace dává dobré výsledky pro vyhledávání pěších tras. Výsledky jsou
lepší než dávají známé mapové servery a srovnatelné s aplikací OsmAnd
využívající data OSM. Stále ovšem vyžadují kontrolu kvůli vyskytujícím se chybám
ve spojkách a zkratkách. Odhadovaná vzdálenost a čas odpovídají skutečnosti. 


\section{Náměty na zlepšení}
Pro další rozvoj aplikace by bylo nutné odstranit nedostatky implementace
zametání roviny, abychom mohli důvěřovat nalezeným cestám. Poté je možné
zlepšovat aplikaci mnoha způsoby. Jednou možností je zjednodušování grafu pro
úsporu paměti pro uložení a času pro prohledání. Bylo by možné zkusit jiné
alogritmy pro vytváření spojek a zkratek a zkoumat, zda se jejich výsledky
zlepší a zkratky budou použitelné.  

Náměty pro rozšíření máme i pro vyhledávací část. Pokud bychom ukládali při
tvorbě dat informace o zmapovaných přechodech, mohli bychom při vyhledávání
preferovat přecházení silnice po přechodu. Bylo by také možné zvětšit možnosti
konfigurace sklonů. 


\chapwithtoc{Úvod}

%chceme hledat cestu
%chceme chodit pěšky
%existují různé služby
%většina určena primárně pro auta -> nereflektuje pěší potřeby
% - kros průchozích prostranství
%může to být modul pro MHD
%
%
%Děláme to takto:

Hledat trasy ve městě či v přírodě potřebuje každý. Dříve se člověk musel
spolehnout na mapy a vlastní orientační smysl, dnes je možné tento úkol
přenechat technice. V současné době existují jak internetové služby, tak
samostatné aplikace pro hledání tras. Starší a dnes plně použitelné jsou služby a
aplikace hledající trasy pro automobily. V poslední době jsou k dispozici i
vyhledávače pro pěší trasy, ale nalezené trasy obvykle nebývají optimální,
protože kvalita dat je posuzována především z pohledu autonavigace. My jsme se
rozhodli vyzkoušet, zda můžeme data v současnosti dostupná upravit, abychom
získali podklady pro kvalitnější hledání pěších tras. Tohoto cíle se nám
podařilo dosáhnout. 

V první kapitole zmiňujeme motivaci k naší práci a stanovujeme cíl práce.
Podrobnější informace o zdrojích dat a popis jejich formátu uvádíme ve druhé
kapitole. Ve třetí kapitole popisujeme používané formáty a datové struktury.
Použité algoritmy a postup při přípravě dat pro vyhledávání je obsahem čtvrté
kapitoly. Popis implementace celého procesu přípravy vyhledávacích dat a
problémů, které se při implementaci vyskytly uvádíme v páté kapitole. V šesté
kapitole navrhujeme algoritmy na ukázku hledání v datech a popisujeme jejich
implementaci. Zhodnocení nalezených tras a jejich porovnání s trasami jiných
vyhledávačů je předmětem sedmé kapitoly. V závěru zhodnocujeme celou práci a
uvádíme možnosti dalšího rozšíření.

V příloze A popisujeme používání vytvořených programů pro tvorbu vyhledávacích
dat a vyhledávací aplikace. V příloze B popisujeme obsah přiloženého CD.

%%TODO: obrazek - vstupni data a vystupni data


%Hledání cesty ve městě je častou situací většiny lidí. Ve městě se vyskytuje
%mnoho různých překážek jako jsou ploty, zábradlí či frekventované silnice,
%i mnoho průchozích prostranství, například náměstí, parky či sady. V naší práci
%se snažíme z mapových dat vytvořit formát vhodný pro rychlé vyhledávání pěších
%tras využívajících i průchozí prostranství. Tato práce by měla být jedním z~modulů
%budoucí aplikace pro vyhledávání spojení pěšky a MHD po městě. 
%
%%\section{Co chci počítat}
%Abychom mohli rychle vyhledávat pěší trasy, potřebujeme k~tomu mít mapu vhodně
%reprezentovanou. Vstupní mapová data postupně zpracováváme a vybíráme z nich
%použitelné informace. Na konci tohoto procesu vytvoříme graf popisující možné
%pěší trasy. V tomto grafu již můžeme vyhledávat pomocí grafových algoritmů pro
%hledání cest, v ukázkové aplikaci využíváme Dijkstrův algoritmus. 
%
%%\section{Zdroje dat}
%Abychom mohli vyhledávat trasy, potřebujeme k~tomu vhodné mapové podklady.
%Protože jsme chtěli, aby bylo možné zpracovaná data volně používat a šířit, 
%potřebovali jsme získat i takové mapové podklady. Proto jsme si vybrali jako
%zdroj dat OpenStreetMap (OSM), volně dostupné mapové podklady vytvářené komunitou. 
%Projekt OpenStreetMap využívá k~tvorbě mapy mimo práce dobrovolníků také jiné
%volně dostupné mapové podklady a poskytuje pravěpodobně nejlepší veřejně
%dostupná mapová data. Jako zdroj dat o~nadmořské výšce jsme použili data
%z~projektu SRTM, která jsou také volně dostupná.
%
%%\section{Co už kdo napsal}
%K~porovnání výsledků naší aplikace jsme použili nejznámější webové mapové
%aplikace -- Google Maps a Mapy.cz. Také jsme nalezené trasy porovnávali s~jinými
%vyhledávači používajícími data OSM -- OsmAnd a TODO. Nalezené trasy jsme také
%porovnávali s~vlastní znalostí terénu a skutečně používaných cest.
%
%

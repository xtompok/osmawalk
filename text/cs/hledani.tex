\chapter{Hledání tras}
Součástí naší práce bylo i vytvoření jednoduchého vyhledávače nad připravenými
daty. Vyhledávač má textový i grafický režim a cestu hledá Dijkstrovým
algoritmem. Rychlosti přesunu po jednotlivých kategoriích (viz str.
\pageref{label:kategorie}) můžeme nastavit pomocí konfiguračního souboru.
Program také umožňuje uložit nalezenou trasu jako soubor GPX. \cite{gpxspec}  

\section{Konfigurace}
Vyhledávač umožňuje konfigurovat rychlosti pohybů po hranách jednotlivých
kateogrií dvěma způsoby. První je zadáním absolutní rychlosti a druhý je zadáním
poměru k rychlosti pohybu po obecné cestě. Také je možné konfigurovat penalizaci
za převýšení.

Konfigurační soubor \verb|speeds.yaml| je ve formátu YAML: \cite{yamlspec} 
\begin{verbatim}
speeds:
        WAY: 6
        PARK: 4
        GREEN: 3
ratios:
        PAVED: 1.2
        STEPS: 0.6
heights:
        upscale: 1
        downscale: 1
\end{verbatim}
Konfigurační soubor obsahuje mapu se třemi klíči:
\begin{itemize}
	\item Klíč \verb|speeds| slouží k nastavení absolutních rychlostí pohybu
	pro jednotlivé kategorie hran. Obsahuje jako hodnotu mapu, jejímiž klíči jsou
	názvy kategorií a hodnotami rychlosti pohybu po cestách dané kategorie v
	kilometrech za hodinu. Vždy je potřeba nastavit rychlost pro kategorii
	\verb|WAY|, z ní se počítají poměrné rychlosti.
	\item Klíč \verb|ratios| slouží k nastavení poměrných rychlostí vzhledem
	k rychlosti kategorie \verb|WAY|. Jeho hodnotou je stejná mapa jako u
	klíče \verb|speeds|, ale jako hodnoty se udávají poměry k rychlosti
	kategorie \verb|WAY|. Pokud se nějaká kategorie vyskytne v mapách pro
	oba klíče \verb|speeds| a \verb|ratios|, má prioritu absolutní rychlost
	z klíče \verb|speeds|.
	\item Klíč \verb|heights| umožňuje nastavit penalizaci za převýšení.
	Jako hodnotu obsahuje mapu s klíči \verb|upscale| a \verb|downscale|,
	které udávají, za kolik vodorovných metrů se bude počítat jeden metr
	převýšení při chůzi směrem do kopce a z~kopce. Je možné nastavit kladné,
	záporné hodnoty i nulu, při které se bude převýšení ignorovat. Pokud by
	měla cesta mít po započítání převýšení zápornou délku, je délka
	považována za nulovou.
\end{itemize}

\section{Dijkstrův algoritmus}
Dijkstrův algoritmus \cite{dijkstra} slouží k nalezení nejkratší cesty mezi dvěma vrcholy grafu.
Algoritmus postupně prohledává graf a zpracovává vrcholy. Vrcholy mohou mít tři
stavy: nedosažený, otevřený a zpracovaný. U každého vrcholu $v$ také udržujeme
nejkratší dosud známou vzdálenost $d(v)$ z výchozího vrcholu do daného vrcholu. 
Během procházení grafu si udržujeme seznam otevřených vrcholů. Délku hrany
$(u,v)$ budeme označovat $l(u,v)$.

Na začátku jsou všechny vrcholy nedosažené a jejich vzdálenost je nekonečno.
Označíme výchozí vrchol jako otevřený a přidáme ho do seznamu. Jeho vzdálenost
změňíme na nulu a následně opakujeme následující postup:
\begin{enumerate}
	\item Odebereme ze seznamu vrchol $v$ s nejmenší vzdáleností. 
	\item Pokud je $v$ vrchol cílový, našli jsme nejkratší cestu a končíme.
	\item Všem jeho nedosaženým sousedům $u$ nastavíme $d(u)=d(v)+l(v,u)$,
	označíme je jako otevřené a přidáme je do seznamu oteřených vrcholů.
	\item Pokud pro nějakého otevřeného souseda $u$ platí $d(u) >
	d(v)+l(u,v)$, pak upravíme $d(u)$ na $d(v)+l(v,u)$.
	\item Vrchol $v$ označíme za zpracovaný.
\end{enumerate}
Pro reprezentaci seznamu otevřených vrcholů můžeme výhodně použít haldu, protože
do seznamu pouz přidáváme prvky, snižujeme jejich hodnotu a odebíráme z něj
minimum.

Bylo by možné použít i jiné algoritmy pro hledání nejkratší cesty, ale Dijkstrův
algortmus je pro hledání ve městě velikosti Prahy dostatečně rychlý a je možno
jej bez problémů použít.


\section{Implementace}
Výkonný kód je uložen v souboru \verb|searchlib.c|, jak textový vyhledávač
\verb|search|, tak grafický vyhledávač \verb|QOsmWalk| jsou pouze nadstavby
volající funkce definované v \verb|searchlib.c|. Program vyžaduje knihovny {\tuc libyaml} a
{\tuc PROJ.4}. Program také používá makra z~{\tuc LibUCW}, ale nepotřebuje být s touto
knihovnou slinkován. Grafická nadstavba \verb|QOsmWalk| je napsána v prostředí
Qt.

Soubor \verb|searchlib.c| poskytuje dvě funkce, které pokrývají plně potřeby
vyhledávače. První z nich je funkce \verb|prepareData|, která načte vyhledávací
graf a konfigurační soubor s rychlostmi, připraví data pro konverzi WGS-84
$\leftrightarrow$ UTM, vytvoří pole \verb|nodeWays|, které pro každý vrchol
obsahuje seznam hran s ním incidentních a spočítá a uloží délky všech hran. Tuto
funkci stačí zavolat jen jednou při startu programu a uložit si strukturu s
připravenými daty pro hledání, kterou vrátí.

Druhou z funkcí je \verb|findPath|, která slouží k opakovanému hledání pěších
tras. Tato funkce dostane data připravená první funkcí a dvojici zeměpisných
souřadnic a najde cestu mezi vrcholem v grafu nejblíže prvním souřadnicím a
vrcholem v grafu nejblíže druhým souřadnicím. Funkce vrátí strukturu typu
\verb|search_result_t| obsahující pole vrcholů popisující trasu a údaje o délce
trasy.

Při hledání trasy nejprve převedeme zadané zeměpisné souřadnice do formátu UTM,
ve kterém jsou uloženy souřadnice bodů v grafu, a následně najdeme nejbližší
vrchol k zadaným souřadnicím. Poté si připravíme struktury pro Dijkstův
algoritmus a pomocí něj najdeme nejkratší trasu. Nakonec projdeme grafem po
zpětných hranách a vytvoříme pole obsahující procházené body trasy a vrátíme
výsledek.

Abychom mohli spustit Dijkstrův algoritmus, potřebujeme si pro každý vrchol
pamatovat pomocná data. Tato data nemáme uložena přímo v grafu, ale v poli
\verb|dijArray|, které má za položky struktury typu \verb|dijnode_t|. Tyto
struktury obsahují následující položky:
\begin{itemize}
	\item \verb|fromIdx| -- ze kterého vrcholu jsme přišli 
	\item \verb|fromEdgeIdx| -- po které hraně jsme přišli
	\item \verb|reached| -- bylo už vrcholu dosaženo? 
	\item \verb|completed| -- byl už vrchol zpracován?
	\item \verb|dist| -- délka nejkratší známé cesty do daného vrcholu
\end{itemize}

Dijkstrův algoritmus jsme při implementaci mírně upravili. Jednak si při každé
zněně vzdálenosti do nějakého vrcholu uložíme, z jakého vrcholu jsme do něj
přišli a po které hraně. Díky tomu pak můžeme projít zpět po těchto uložených
hranách a získáme tím i vrcholy nejkratší cesty. Další úpravou je obrácení směru
hledání od cílového vrcholu k výchozímu. Potom je průchod po zpětných hranách
přímo průchod nejkratší cestou od výchozího bodu k cílovému. Protože ale
používáme i výšky jednotlivých vrcholů, nejsou hrany v obou směrech stejně
ohodnocené a proto při hledání od cíle k výchozímu vrcholu musíme počítat s
výškami, jako bychom šli v opačném směru, než je hrana.

Když je cesta nalezena, jen projdeme po zpětných hranách a uložíme nalezenou
cestu do pole. Běhm procházení nalezené cesty převádíme souřadnice vrcholů zpět
z UTM do WGS-84 a v této soustavě je také ukládáme v poli. Každý vrchol má také
uložen v prvku \verb|type| kategorii hrany, po níž přechází do následujícího
vrcholu. Poslední vrchol má kategorii nastavenu na $-1$.
